# Anattalakkhaṇasutta

## Part 1

(Evaṃ me sutaṃ) Ekaṃ samayaṃ bhagavā bārāṇasiyaṃ viharati isipatane migadāye. Tatra kho bhagavā pañcavaggiye bhikkhū āmantesi:

“Rūpaṃ, bhikkhave, anattā. Rūpañca hidaṃ, bhikkhave, attā abhavissa, nayidaṃ rūpaṃ ābādhāya saṃvatteyya, labbhetha ca rūpe— ‘evaṃ me rūpaṃ hotu, evaṃ me rūpaṃ mā ahosī’ti.<br /> 
Yasmā ca kho, bhikkhave, rūpaṃ anattā, tasmā rūpaṃ ābādhāya saṃvattati, na ca labbhati rūpe— ‘evaṃ me rūpaṃ hotu, evaṃ me rūpaṃ mā ahosī’ti. 

Vedanā anattā. Vedanā ca hidaṃ, bhikkhave, attā abhavissa, nayidaṃ vedanā ābādhāya saṃvatteyya, labbhetha ca vedanāya— ‘evaṃ me vedanā hotu, evaṃ me vedanā mā ahosī’ti.<br />   
Yasmā ca kho, bhikkhave, vedanā anattā, tasmā vedanā ābādhāya saṃvattati, na ca labbhati vedanāya-‘evaṃ me vedanā hotu, evaṃ me vedanā mā ahosī’ti. 

Saññā anattā. Saññā ca hidaṃ, bhikkhave, attā abhavissa, nayidaṃ saññā ābādhāya saṃvatteyya, labbhetha ca saññāya— ‘evaṃ me saññā hotu, evaṃ me saññā mā ahosī’ti.<br />   
Yasmā ca kho, bhikkhave, saññā anattā, tasmā saññā ābādhāya saṃvattati, na ca labbhati saññāya-‘evaṃ me saññā hotu, evaṃ me saññā mā ahosī’ti. 

Saṅkhārā anattā. Saṅkhārā ca hidaṃ, bhikkhave, attā abhavissaṁ-su, nayidaṃ saṅkhārā ābādhāya saṃvatteyyuṁ, labbhetha ca saṅkhāresu-  ‘evaṃ me saṅkhārā hotu, evaṃ me saṅkhārā mā ahesun’ti.<br />   
Yasmā ca kho, bhikkhave, saṅkhārā anattā, tasmā saṅkhārā ābādhāya saṃvattanti, na ca labbhati saṅkhāresu- ‘evaṃ me saṅkhārā hotu, evaṃ me saṅkhārā mā ahesun’ti. 

Viññāṇaṃ anattā. Viññāṇañca hidaṃ, bhikkhave, attā abhavissa, nayidaṃ viññāṇaṃ ābādhāya saṃvatteyya, labbhetha ca viññāṇe— ‘evaṃ me viññāṇaṃ hotu, evaṃ me viññāṇaṃ mā ahosī’ti.<br />    
Yasmā ca kho, bhikkhave, viññāṇaṃ anattā, tasmā viññāṇaṃ ābādhāya saṃvattati, na ca labbhati viññāṇe— ‘evaṃ me viññāṇaṃ hotu, evaṃ me viññāṇaṃ mā ahosī’ti. 

## Part 2 

(Taṃ kiṃ maññatha, bhikkhave,) rūpaṃ niccaṃ vā aniccaṃ vā”ti?  
“Aniccaṃ, bhante”.  
“Yaṃ panāniccaṃ dukkhaṃ vā taṃ sukhaṃ vā”ti?  
“Dukkhaṃ, bhante”.  
“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ— ‘etaṃ mama, eso'hamasmi, eso me attā’”ti?  
“No hetaṃ, bhante”.    

Taṃ kiṃ maññatha, bhikkhave, vedanā niccaṃ vā aniccaṃ vā”ti?  
“Aniccā bhante”.  
“Yaṃ panāniccaṃ dukkhaṃ vā taṃ sukhaṃ vā”ti?  
“Dukkhaṃ, bhante”.  
“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ— ‘etaṃ mama, eso'hamasmi, eso me attā’”ti?  
“No hetaṃ, bhante”.    

Taṃ kiṃ maññatha, bhikkhave, saññā niccaṃ vā aniccaṃ vā”ti?  
“Aniccā bhante”.  
“Yaṃ panāniccaṃ dukkhaṃ vā taṃ sukhaṃ vā”ti?  
“Dukkhaṃ, bhante”.  
“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ— ‘etaṃ mama, eso'hamasmi, eso me attā’”ti?    
“No hetaṃ, bhante”.    

Taṃ kiṃ maññatha, bhikkhave, saṅkhārā niccaṃ vā aniccaṃ vā”ti?  
“Aniccā bhante”.  
“Yaṃ panāniccaṃ dukkhaṃ vā taṃ sukhaṃ vā”ti?  
“Dukkhaṃ, bhante”.  
“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ— ‘etaṃ mama, eso'hamasmi, eso me attā’”ti?  
“No hetaṃ, bhante”.    

Taṃ kiṃ maññatha, bhikkhave, viññāṇaṃ niccaṃ vā aniccaṃ vā”ti?  
“Aniccāṁ bhante”.  
“Yaṃ panāniccaṃ dukkhaṃ vā taṃ sukhaṃ vā”ti?  
“Dukkhaṃ, bhante”.  
“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ— ‘etaṃ mama, eso'hamasmi, eso me attā’”ti?  
“No hetaṃ, bhante”.    

## Part 3

(Tasmā-tiha bhikkhave,) yaṅ-kiñci rūpaṁ atītānāgata-paccuppannaṁ, ajjhattaṁ vā bahiddhā vā olārikaṁ vā sukhumaṁ vā, hī-naṁ vā paṅītaṁ vā, yan-dūre santike vā, sabbaṁ rūpaṁ, n'etaṁ mama n'eso'ham-asmi na m'eso attā-ti. Evam-etaṁ yathā-bhūtaṁ sammappaññāya datthabbaṁ.

Yā kāci vedanā atītānāgata-paccuppannā, ajjhattā vā bahiddhā vā olārikā vā sukhumā vā, hīnā vā paṅītā vā, yā dūre santike vā, sabbā vedanā, n'etaṁ mama n'eso'ham-asmi na m'eso attā-ti. Evam-etaṁ yathā-bhūtaṁ sammappaññāya datthabbaṁ.

Yā kāci saññā atītānāgata-paccuppannā, ajjhattā vā bahiddhā vā olārikā vā sukhumā vā, hīnā vā paṅītā vā, yā dūre santike vā, sabbā saññā,  n'etaṁ mama n'eso'ham-asmi na m'eso attā-ti. Evam-etaṁ yathā-bhūtaṁ sammappaññāya datthabbaṁ.

Ye keci saṅkhārā atītānāgata-paccuppannā, ajjhattā vā bahiddhā vā olārikā vā sukhumā vā, hīnā vā paṅītā vā, yan-dūre santike vā, sabbe saṅkhārā, n'etaṁ mama n'eso'ham-asmi na m'eso attā-ti. Evam-etaṁ yathā-bhūtaṁ sammappaññāya datthabbaṁ.

Yaṅ-kiñci viññāṇaṃ atītānāgata-paccuppannaṁ, ajjhattaṁ vā bahiddhā vā olārikaṁ vā sukhumaṁ vā, hī-naṁ vā paṅītaṁ vā, yan-dūre santike vā, sabbaṁ viññāṇaṃ, n'etaṁ mama n'eso'ham-asmi na m'eso attā-ti. Evam-etaṁ yathā-bhūtaṁ sammappaññāya datthabbaṁ.

## Part 4

(Evaṃ passaṃ, bhikkhave,) sutavā ariyasāvako rūpasmimpi nibbindati, vedanāyapi nibbindati, saññāyapi nibbindati, saṅkhāresupi nibbindati, viññāṇasmimpi nibbindati. 

Nibbindaṃ virajjati; virāgā vimuccati. Vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti. 

(Idamavoca bhagavā.) Attamanā pañcavaggiyā bhikkhū bhagavato bhāsitaṃ abhinanduṃ. Imasmiñca pana veyyākaraṇasmiṃ bhaññamāne pañcavaggiyānaṃ bhikkhūnaṃ anupādāya āsavehi cittāni vimucciṃsūti. 
